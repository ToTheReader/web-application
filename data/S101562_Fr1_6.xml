<TEI xmlns="http://www.tei-c.org/ns/1.0">
  <teiHeader>
     <fileDesc>
        
        <titleStmt>
           <title>Facies militantis Ecclesiae.</title>
           <author>S., L.</author>
        </titleStmt>
        
        <editionStmt>
           <edition>
              <date>1582</date>
           </edition>
        </editionStmt>
        
        <publicationStmt>
           <publisher>To the Reader: The English Preface in Print, c. 1475-1640 / Early English Books Online Text Creation Partnership</publisher>
           <pubPlace>Geneva, Switzerland</pubPlace>
           <date when="2021">2021</date>
           
           <idno type="TTR">S101562_Fr1_6</idno>
           <idno type="DLPS">A08610</idno>
           <idno type="STC">1892</idno>
           <idno type="ESTC">S101562</idno>

           
        </publicationStmt>
        
        <sourceDesc>
           <biblStruct>
              <analytic>
                 <title>Facies militantis Ecclesiae.</title>
                 <author>S., L.</author>
              </analytic>
              
              <monogr>
                 <title>The monument of matrones : conteining seuen seuerall lamps of virginitie, or distinct treatises; whereof the first fiue concerne praier and meditation: the other two last, precepts and examples, as the woorthie works partlie of men, partlie of women; compiled for the necessarie vse of both sexes out of the sacred Scriptures, and other approoued authors, by Thomas Bentley of Graies Inne student</title>
                 <imprint>
                    <publisher>Denham, Henry</publisher>
                    <pubPlace>Great Britain--England--London</pubPlace>
                    <date>1582</date>
                 </imprint>
                 <extent>24, 49, 3, 36, 4, 37-252, 4, 253-362, 8, 363-862, 2, 863-999, 11 pages, illustrations, 4°</extent>
                 
              </monogr>
           </biblStruct>
        </sourceDesc>
        
     </fileDesc>
     
     <profileDesc>
        <langUsage>
           <language ident="la">Latin</language>
        </langUsage>
        
        <textClass>
           <keywords scheme="TTR Div type Categories">
              <term>Poems</term>
           </keywords>
           
           <keywords scheme="TTR">
              <term>N</term>
           </keywords>
           
           <keywords scheme="USTC Subject Classification">
           <term>Medical texts</term>
                </keywords>
           
           <keywords scheme="Farmer and Lesser Genres">
              <term/>
              <term/>
           </keywords>
        </textClass>
        
     </profileDesc>
  </teiHeader>
   
   
  <text>
     <body>
     <div type="poem">
   <pb facs="9"/>
   <head>Facies militantis Ecclesiae.</head>
   <l>IAm propè sexagies redijt centesimus annus,</l>
   <l>Quùm laeso aeternum seruans sub pectore vulnus,</l>
   <l>Incensis animis gerit implacabile bellum</l>
   <l>Cum serpentino muliéris semine semen.</l>
   <l>Nam pater omnipotens (nec iam pater: improbus ex quo</l>
   <l>Seduxit serpens primos errore parentes)</l>
   <l>Nullus amor natis, dixit, nec foedera sunto.</l>
   <l>Exoriare aliquis pura de virgine vindex,</l>
   <l>Cuius dextra caput serpentis conterat, &amp; cui</l>
   <l>Iratus serpens leniter calcanea tundat.</l>
   <l>Nunc olim stirpem pono, &amp; genus omne futurum</l>
   <l>Exercendum odijs vtrin{que}: at{que} impero tolli</l>
   <l>Infestas aquilas aquilis, contraria pilis</l>
   <l>Pila, alas alis, &amp; signa minantia signis.</l>
   <l>Haec Deus ex illo struere &amp; malè nectere serpens.</l>
   <l>Arte dolos coepit, belli{que} opponere molem.</l>
   <l>Nulla quies: aetas, quae tempore fluxit ab illo,</l>
   <l>Militia est; hostis factum iam grande periclis</l>
   <l>Ingenium, &amp; longo creuit solertia bello.</l>
   <l>Effrendét{que} draco ruber immortalibus iris,</l>
   <l>Crudelis, reparát{que} nouas in praelia vires,</l>
   <l>Audet &amp; à nobis sumptis confligere telis,</l>
   <l>Nam peccatorum, benè quae numerantur ab illo,</l>
   <l>Vel numero miseras animas vel pondere terret.</l>
   <l>Tunc aptè mortem peccati ostendere stipem,</l>
   <l>Tunc stygias turmas, totúm{que} Acheronta ciere</l>
   <l>Promptus, &amp; hijs hominem petit exitialibus armis:</l>
   <l>Non par lex huius, non ius aequabile pugnae:</l>
   <l>Nos sumus in terris, est in coelestibus hostis.</l>
   <l>Non pede congreditur pes, densús{que} viro vir:</l>
   <l>Sed micat in tenebris, &amp; spiritualibus armis</l>
   <l>Vtitur, &amp; nocet, &amp; non vult nocuisse videri</l>
   <l>Improbus, infligit vulnus, ne{que} vulneris author</l>
   <l>Extat: sic pugnat, sic est metuendus Abaddon.</l>
   <l>Adde alios hostes, quos intùs habemus &amp; extrà.</l>
   <l>Hinc caro nos blandis odijs, affabilis hostis</l>
   <l>Enecat, &amp; leni peccati imbuta veneno</l>
   <l>Strangulat, inclusas animas &amp; conficit intùs.</l>
   <l>Extrà alias scelerum faces, dirás{que} cohortes,</l>
   <l>Et coniuratum cernas obsistere mundum.</l>
   <l>Quacun{que} aspicimus, timor vndique &amp; vndique terror,</l>
   <l>Infernae{que} ruunt acies praedám{que} requirunt</l>
   <l>Christicolas. Quem das finem, rex magne laborum?</l>
   <l>Nos tua progenies coeli quibus annuis arcem</l>
   <l>Perdimur, ac coeli longè disiungimur oris.</l>
   <l>Haec est illa fides, potis est quae vincere mundum,</l>
   <l>Inferni{que} fores? Sic nos in sceptra reponis?</l>
   <l>Ollis subridens Christus, qui cuncta serenat,</l>
   <l>Oscula libauit natis, dein talia fatus:</l>
   <l>
      <pb facs="9"/>
Nata Deo proles ex viui semine verbi,</l>
   <l>O multum dilecta mihi, dilecta parenti,</l>
   <l>Moestáne per tantos semper iactabere fluctus?</l>
   <l>Nec quae sit tua spes, quae sit victoria, noris?</l>
   <l>Tu sathanam? Tu tela times ignita gehennae?</l>
   <l>Esto: tuos quondam potuit superare parentes,</l>
   <l>Nec dum animo exciderint irae saeuó{que} dolores,</l>
   <l>Et veteres verset fraudes, ac pectora tentet,</l>
   <l>Atque omne secum Phlegetonta in praelia ducat,</l>
   <l>Idcircóne tuo poteris diffidere Christo?</l>
   <l>Nec venit in mentem, quam crux ferat alma salutem?</l>
   <l>Ille, vides? Leo terribilis, quique omnia saeuus</l>
   <l>Circuit, immanis rugit, praedámque futuram</l>
   <l>Faucibus expectat siccis, quem pessima ventris</l>
   <l>Exigit impransum rabies, exutus, inermis,</l>
   <l>In cruce confossus iacet: en victor Leo Iudae,</l>
   <l>Inferni fregit portas, &amp; contudit omnes</l>
   <l>Peccati vires, &amp; mortem morte peremit.</l>
   <l>Haecspolia aeterna, has lauros ex hoste reporto.</l>
   <l>Ecce Deum summum medijs est cernere terris,</l>
   <l>In coelis hominem, tibi sese aeterna reseruant</l>
   <l>Gaudia, cum superis homini benè conuenit, actum est,</l>
   <l>Vicisti, pepigit cum terra foedera coelum.</l>
   <l>Iam Cherubinorum vaginae includitur ensis,</l>
   <l>Atque iterum tibi se tradit paradisus habendum.</l>
   <l>Námque ego, quem gremio tellus absorpsit iniquo,</l>
   <l>Vincula perrupi mortis, coelúmque petiui.</l>
   <l>Et cupis hijs mecum pariter considere regnis?</l>
   <l>Regnum quod teneo vestrum est: hîc meta laborum.</l>
   <l>Iudáque, génsque mihi nullo discrimine agétur.</l>
   <l>Pugnat adhuc sathanas &amp; confert agmina: pugnet,</l>
   <l>Iusti materiem praebet tibi pugna triumphi:</l>
   <l>Per varios casus, per multa pericula rerum</l>
   <l>Tenditur in coelum, sedes vbi fata quietas</l>
   <l>Ostendunt, illic fas laeta pace potiri,</l>
   <l>Durato, &amp; temet rebus seruato secundis,</l>
   <l>Sic placitum: dum in te pietas excocta periclis</l>
   <l>Splendeat, &amp; viua formetur imagine Christus.</l>
   <l>Tempus erit, quùm me, paucis labentibus annis,</l>
   <l>Cernes in densis venientem nubibus, &amp; quùm</l>
   <l>Regnabis mecum, &amp; victo dominaberis hosti.</l>
   <l>Tu modò posce Deum veniam, sacrisque litatis,</l>
   <l>Arma assume Dei, causás{que} innecte morandi.</l>
   <l>I, bona, simplicitas animi tibi baltheus esto,</l>
   <l>Quo stes contra ictus omnes circundata lumbos;</l>
   <l>Indue iustitiae thoracem, &amp; pectora muni,</l>
   <l>Tum pro calceolis coelestis nuncia pacis,</l>
   <l>Aptato pedibus certis: super omnia viuae</l>
   <l>Sume manu scutum fidei, galeámque salutis</l>
   <l>Spem capiti imponas, laterique accingere ferrum</l>
   <l>
      <pb facs="10"/>
Spirituale pares, &amp; in hostem stringe rebellem:</l>
   <l>Quicquid &amp; aduersum verbo est, interfice verbo.</l>
   <l>Sic vbi iam mundi decursa volubilis aetas,</l>
   <l>Post exantlatae diuersa pericula pugnae,</l>
   <l>Non arescentis folijs redimita coronae,</l>
   <l>Foelix coelestem patriam Hierosolyma cernes.</l>
   <l>Dixerat: extemplo moestos attollere vultus</l>
   <l>Coepit, &amp; afflictis laetari ecclesia rebus;</l>
   <l>Infusó{que} oleo manibus sua lumina portans,</l>
   <l>Praesto lánsque suum patiens &amp; laeta maritum,</l>
   <l>Vota Deo supplex animo solennia fundit.</l>
   <closer>
      <signed>L. S.</signed>
   </closer>
</div>
        </body>
  </text>
</TEI>