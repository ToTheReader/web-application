<TEI xmlns="http://www.tei-c.org/ns/1.0">
  <teiHeader>
     <fileDesc>
        
        <titleStmt>
           <title>Venerabili viro Magistro Tournay,
Tutori suo summè observando.</title>
           </titleStmt>
        
        <editionStmt>
           <edition>
              <date>1634</date>
           </edition>
        </editionStmt>
        
        <publicationStmt>
           <publisher>To the Reader: The English Preface in Print, c. 1475-1640 / Early English Books Online Text Creation Partnership</publisher>
           <pubPlace>Geneva, Switzerland</pubPlace>
           <date when="2021">2021</date>
           
           <idno type="TTR">S109041_Fr1_3</idno>
           <idno type="DLPS">A19578</idno>
           <idno type="STC">6009</idno>
           <idno type="ESTC">S109041</idno>

           
        </publicationStmt>
        
        <sourceDesc>
           <biblStruct>
              <analytic>
                 <title>Venerabili viro Magistro Tournay,
Tutori suo summè observando.</title>
                 </analytic>
              
              <monogr>
                 <title>Epigrammatum sacrorum liber</title>
                 <author>Crashaw, Richard</author>
                 <imprint>
                    <publisher>Cambridge University—Printers</publisher>
                    <pubPlace>Great Britain--England--Cambridge</pubPlace>
                    <date>1634</date>
                 </imprint>
                 <extent>16, 79, 1 page, 8°</extent>
                 
              </monogr>
           </biblStruct>
        </sourceDesc>
        
     </fileDesc>
     
     <profileDesc>
        <langUsage>
           <language ident="la">Latin</language>
        </langUsage>
        
        <textClass>
           <keywords scheme="TTR Div type Categories">
              <term>Dedications</term>
           </keywords>
           
           <keywords scheme="TTR">
              <term>N</term>
           </keywords>
           
           <keywords scheme="USTC Subject Classification">
           <term>Classical authors</term>
                </keywords>
           
           <keywords scheme="Farmer and Lesser Genres">
              <term/>
              <term/>
           </keywords>
        </textClass>
        
     </profileDesc>
  </teiHeader>
   
   
  <text>
     <body>
     <div type="dedication">
   <pb facs="5"/>
   <head>Venerabili viro Magistro Tournay,
Tutori suo summè observando.</head>
   <l>MEssis inauravit Cereri jam quarta capillos,</l>
   <l>Vitis habet Bacchum quarta corona suae,</l>
   <l>Nostra ex quo, primis plumae vix alba pruinis,</l>
   <l>Ausa tuo Musa est nidificare sinu.</l>
   <l>Hîc nemus, hîc soles, &amp; coelum mitius illi:</l>
   <l>Hîc sua quod Musis umbra vel aura dedit.</l>
   <l>Sedit ibi secura malus quid moverit Auster,</l>
   <l>Quae gravis hybernum vexerit ala Jovem.</l>
   <l>Nescio quo interea multùm tibi murmure nota est:</l>
   <l>Nempe sed hoc poteras murmur amare tamen.</l>
   <l>Tandem ecce (heu simili de prole puerpera) tandem</l>
   <l>Hòc tenero tenera est pignore facta parens.</l>
   <l>Jàm{que} meam hanc sobolem (rogo) quis sinus alter ha<g ref="char:EOLhyphen"/>beret?</l>
   <l>Quis mihi tam noti nempe teporis erat?</l>
   <l>Sed quo{que} &amp; ipsa <hi>Meus</hi> (de te) <hi>meus,</hi> improba, <hi>tutor</hi>
   </l>
   <l>(Quàm primùm potuit dicere) dixit, <hi>erit.</hi>
   </l>
   <l>Has ego legitimae, nec laevo sydere natae</l>
   <l>Non puto degeneres indolis esse notas;</l>
   <l>Nempe quòd illa suo patri tam semper apertos,</l>
   <l>Tam semper faciles nôrit adire sinus.</l>
   <l>Ergò tuam tibi sume: tuas eat illa sub alas:</l>
   <l>Hoc quoque de nostro, quod tuearis, habe.</l>
   <l>Sic quae Suada tuo fontem sibi fecit in ore,</l>
   <l>Sancto &amp; securo melle perennis eat.</l>
   <l>Sic tua, sic nullas Siren non mulceat aures,</l>
   <l>Aula cui plausus &amp; sua serta dedit.</l>
   <l>Sic tuus ille (precor) Tagus aut eat objice nullo,</l>
   <l>Aut omni (quod adhuc) objice major eat.</l>
</div>
        </body>
  </text>
</TEI>