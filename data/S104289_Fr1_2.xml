<TEI xmlns="http://www.tei-c.org/ns/1.0">
  <teiHeader>
     <fileDesc>
        
        <titleStmt>
           <title>Illustrissimo, Potentissimo Regi, IACOBO BRITANNIARVM, Franciae, &amp; Hiberniae, Regi, fidei vere christianae propugnatori, propagatori; omnimodam faelicitatem.</title>
           <author>Crooke, Samuel</author>
        </titleStmt>
        
        <editionStmt>
           <edition>
              <date>1605</date>
           </edition>
        </editionStmt>
        
        <publicationStmt>
           <publisher>To the Reader: The English Preface in Print, c. 1475-1640 / Early English Books Online Text Creation Partnership</publisher>
           <pubPlace>Geneva, Switzerland</pubPlace>
           <date when="2021">2021</date>
           
           <idno type="TTR">S104289_Fr1_2</idno>
           <idno type="DLPS">A03836</idno>
           <idno type="STC">13951</idno>
           <idno type="ESTC">S104289</idno>

           
        </publicationStmt>
        
        <sourceDesc>
           <biblStruct>
              <analytic>
                 <title>Illustrissimo, Potentissimo Regi, IACOBO BRITANNIARVM, Franciae, &amp; Hiberniae, Regi, fidei vere christianae propugnatori, propagatori; omnimodam faelicitatem.</title>
                 <author>Crooke, Samuel</author>
              </analytic>
              
              <monogr>
                 <title>De vnione insulæ Britannicæ tractatus. 1. Per Dauidem Humium Theagrium</title>
                 <author>Hume, David</author>
                 <imprint>
                    <pubPlace>Great Britain--England--London</pubPlace>
                    <date>1605</date>
                 <publisher>Bishop, George.</publisher>
                            <publisher>Eld (Elide), George</publisher>
                        </imprint>
                 <extent>4, 24 pages, 4°</extent>
                 
              </monogr>
           </biblStruct>
        </sourceDesc>
        
     </fileDesc>
     
     <profileDesc>
        <langUsage>
           <language ident="la">Latin</language>
        </langUsage>
        
        <textClass>
           <keywords scheme="TTR Div type Categories">
              <term>Dedications</term>
           </keywords>
           
           <keywords scheme="TTR">
              <term>N</term>
           </keywords>
           
           <keywords scheme="USTC Subject Classification">
           <term>History and chronicles</term>
                </keywords>
           
           <keywords scheme="Farmer and Lesser Genres">
              <term/>
              <term/>
           </keywords>
        </textClass>
        
     </profileDesc>
  </teiHeader>
   
   
  <text>
     <body>
     <div type="dedication">
   <pb facs="2"/>
   <pb facs="2"/>
   <head>Illustrissimo, Potentissimo Regi, IACOBO BRITANNIARVM, Franciae, &amp; Hiberniae, Regi, fidei vere christianae <hi>propugnatori, propagatori; omnimodam faelicitatem.</hi>
   </head>
   <p>
      <seg rend="decorInit">C</seg>Vm te unum in terris Regem, a DEO solatium bonis datum, Rex regum orbis vere optime, ut solum recta religione, eruditione imbutum, omni observan<g ref="char:EOLhyphen"/>tia prosequendum, honore colendum, obsequio de<g ref="char:EOLhyphen"/>merendum, omni modo, omnibus Reip. christianae civibus, semper existimaverim: tum praecipue pul<g ref="char:EOLhyphen"/>cherrimis istis tuis &amp; nunquam satis laudatis co<g ref="char:EOLhyphen"/>natibus, uniendarum harum gentium, &amp; omnes, quos in hac insula nasci contigit Majestatis tuae subditos, animo favere; &amp; qua quisque potest opera, singulos fovere, aequum ac pium duxi; idque om<g ref="char:EOLhyphen"/>ni in sermone propalam, &amp; libere prae me tuli. Verum cum non omnibus, eandem esse mentem cernerem, etiam qui tui, patriaeque alioqui studiosissi<g ref="char:EOLhyphen"/>mi essent, &amp; boni viri, &amp; boni ciues; dubius errorem interpretarer, an per<g ref="char:EOLhyphen"/>vicaciam, an solidiorem aliquam perspicaciam, caepi rem primo accuratius mecum expendere, mox scripto committere, &amp; scriptum tandem in lucem edere: sive vsui futurum sit, gratâ mihi operâ, qui nihil prius unquam habui, quam si quid prodesse in commune possem: sive non sit, levi jacturâ <hi>Peri<g ref="char:EOLhyphen"/>turae,</hi> ut ait ille, <hi>chartae.</hi> Ardet tamen animus (&amp; recto, puto, ac pio desi<g ref="char:EOLhyphen"/>derio ardet,) sive acta haec jam res est, gratulari, assensum testari: addere{que} si non pondus, certe numerum calculi mej: sive nondum plene perfecto operi superest adhuc aliquid; adesse in hoc stadio desudantibus, adniti, applaudere, &amp; quasi faustis acclamationibus animum addere. Nec illud, putem, nimis anxie cogitandum mihi est, qui sim aut quid possim: priva<g ref="char:EOLhyphen"/>tus nempe nulla in Reip. parte; eruditionis exiguus, prudentiae, insuetus. Omnes omnia DEO debemus; &amp; post illum patriae; tibique patriae principi Nec DEVS drachmam dedignatur, nec tu, illius imago, potum frigidae: nec patria, ullam ullius ciuis operam aspernatur. Et est commune hoc opus; &amp; rarum ab orbis conditu; &amp; quod aeternum gaudendum no<g ref="char:EOLhyphen"/>bis, aut dolendum erit. quin potest, quivis in opportuna incidere, &amp; quivis importunis, in opportuna suscitari. Non nescio tamen morositatem hujus saeculi, ut approbatio incerta, &amp; paucorum est; (nempe qui simul docti, prudentes, &amp; boni viri sint,) fastidium certum &amp; multorum. nam &amp; im<g ref="char:EOLhyphen"/>probi &amp; ineruditi omnes, quorum ingens numerus, aliorum scripta, &amp; facta, exprobationem suae inscitiae interpretantur, &amp; oderunt: &amp; eruditi pleri{que}, nisi ijdem probi sint, praua aemulatione, ac opinionum diversitate arro<g ref="char:EOLhyphen"/>dunt, quicquid non ad ipsorum normam est. Hinc est, quod videas errores
<pb facs="3"/>
leviusculos passim carpi: egregie facta non laudarj. Sed haec curant, scili<g ref="char:EOLhyphen"/>cet, qui a populi aut á pendent▪ altius repositum esse rectis cogitationibus praemium, tu, rex optime, optime nosti, quo nec carere unquam possunt qui id agunt. Nec dubito quin &amp; mihi hic aliquid tale ferendum sit: dum actum agi, aut perperam agi; aut sic, aut sic melius potuisse, causabuntur, quos supra dixi quibus non male fortassis illud poetae responderim; <hi>Ede tua.</hi> Sed nihil respondeo. confugi in umbram &amp; asylum nominis tui: quo an ve<g ref="char:EOLhyphen"/>nenta penetrare fas? Si audet tamen huc quoque irrumpere linguae petu<g ref="char:EOLhyphen"/>lantia, tu videris? Hoc me solabor, quod sciam nihil huic malo intactum. quin duriora ferenda qui audent veras vel virtutis, vel eruditionis vias in<g ref="char:EOLhyphen"/>gredi, quae non semper vulgatissimae, nec vulgo gratissimae. Si quid praestiti quod utile, sit; abunde satisfactum mihi rear: &amp; operae precium me fe<g ref="char:EOLhyphen"/>cisse. Sin minus; juvabit voluisse; &amp; quâ potui, amorem aut pietatem in te, in patriam DEO semper, &amp; menti meae testatam, aliquando palam testa<g ref="char:EOLhyphen"/>tum esse. Tu, seu thus hoc, seu molam salsam, numini certe dicatam, mitis aspice; facilis accipe. Et omnia acerrimo celfitudinis tuae judicio, ad quod, me meaque omnia libens composuero, subjecta sunto. <hi>Contundat me</hi> (ait ille cujus tu aemulus, &amp; rex &amp; vates) <hi>iustus, gratum erit,</hi> &amp;c. at profana turba; at insulsa abesto.</p>
   <p>Det DEVS optimus maximus, qui tanta tibi dedit, hoc quoque ad op<g ref="char:EOLhyphen"/>tatum finem perducere. Et supra quotquot sunt, aut fuerunt regum subli<g ref="char:EOLhyphen"/>mia, tum gloriâ &amp; splendore; tum gloriae &amp; splendoris ornamentis, vere regijs virtutibus; pietate, prudentiâ, justitiâ, magis, ac magis assurgere, donec impletis, &amp; superatis omnibus, om<g ref="char:EOLhyphen"/>nium bonorum votis, aeternum illud, &amp; non emarcessens nomen ac regnum, relictâ faustâ posteris memoria adeptus fueris. Amen.</p>
   <closer>
      <signed>Tuae C. obsequentissimus subditus. <hi>D. H.</hi>
      </signed>
   </closer>
</div>
        </body>
  </text>
</TEI>