<TEI xmlns="http://www.tei-c.org/ns/1.0">
  <teiHeader>
     <fileDesc>
        
        <titleStmt>
           <title>And the prohemye of the auctour begynneth.</title>
           </titleStmt>
        
        <editionStmt>
           <edition>
              <date>1509</date>
           </edition>
        </editionStmt>
        
        <publicationStmt>
           <publisher>To the Reader: The English Preface in Print, c. 1475-1640 / Early English Books Online Text Creation Partnership</publisher>
           <pubPlace>Geneva, Switzerland</pubPlace>
           <date when="2021">2021</date>
           
           <idno type="TTR">S106294_Fr1_4</idno>
           <idno type="DLPS">A05124</idno>
           <idno type="STC">15258</idno>
           <idno type="ESTC">S106294</idno>

           
        </publicationStmt>
        
        <sourceDesc>
           <biblStruct>
              <analytic>
                 <title>And the prohemye of the auctour begynneth.</title>
                 </analytic>
              
              <monogr>
                 <title>The fyftene joyes of maryage</title>
                 <author>La Sale, Antoine de</author>
                 <imprint>
                    <publisher>Worde, Wynkyn de</publisher>
                    <pubPlace>Great Britain--England--London</pubPlace>
                    <date>1509</date>
                 </imprint>
                 <extent>136+ pages, illustrations, 4°</extent>
                 
              </monogr>
           </biblStruct>
        </sourceDesc>
        
     </fileDesc>
     
     <profileDesc>
        <langUsage>
           <language ident="en">English</language>
        </langUsage>
        
        <textClass>
           <keywords scheme="TTR Div type Categories">
              <term>Prefaces &amp; Introductions</term>
           </keywords>
           
           <keywords scheme="TTR">
              <term>N</term>
           </keywords>
           
           <keywords scheme="USTC Subject Classification">
           <term>Marriage, the debate on women</term>
                </keywords>
           
           <keywords scheme="Farmer and Lesser Genres">
              <term/>
              <term/>
           </keywords>
        </textClass>
        
     </profileDesc>
  </teiHeader>
   
   
  <text>
     <body>
     <div type="authors_prologue">
   <head>And the prohemye of the auctour begynneth.</head>
   <lg>
      <l>Myn auctour wryteth in this prohemye</l>
      <l>That many men / haue trauayled here tofore</l>
      <l>To she we by reason and auctoryte</l>
      <l>That it is grete wytte / and wysdome more</l>
      <l>For euery maner wyght / of woman bore</l>
      <l>To lyue in fraunchyse / at his lyberte</l>
      <l>Than seruaunt to hym selfe / and thrall to be</l>
   </lg>
   <lg>
      <pb facs="4"/>
      <l>without constraynt / but of his neclygence</l>
      <l>His wyll to folo we / and his vnclene delyte</l>
      <l>As lusty folke in theyr adolescence</l>
      <l>Haue suche desyre / and so grete appetyte</l>
      <l>On Uenus brydle / for to champe and byte</l>
      <l>Tyll they with loue be stryken to the herte</l>
      <l>wherby full / oft they suffre paynes smerte</l>
   </lg>
   <lg>
      <l>Unto whose reason / and opynyon</l>
      <l>It may be sayd / and answered thus agayne</l>
      <l>Man hath no good wytte ne entencyou</l>
      <l>In his yonge tyme / whan nature dooth conssrayne</l>
      <l>Sauynge in Ioyes / and delytes vayne</l>
      <l>Of this frayle worlde vnsure and transytory</l>
      <l>None other thynge is in his memory</l>
   </lg>
   <lg>
      <l>As thus whan men in youth couragyous</l>
      <l>with fre wyll ende wed and lustynes</l>
      <l>Of theyr desyre / and mynde outragyous</l>
      <l>withouten nede / but of theyr folysshenes</l>
      <l>Frome wele to wo / frome Ioye to heuynes</l>
      <l>Conuey them selfe / from all theyr lyberte</l>
      <l>Nothynge content with theyr felycyte</l>
   </lg>
   <lg>
      <l>For where as they may frely ryde or go</l>
      <l>And at theyr choyse / dysporte them ouer all</l>
      <l>I you ensure these younge men wyll not so</l>
      <l>whan they leest wene / than sodanly they fall</l>
      <l>And vnconstrayned make theyr bodyes thrall</l>
      <l>Lyke to a wyght that in to pryson depe</l>
      <l>without cause / all hastely dooth crepe</l>
   </lg>
   <lg>
      <l>So do they oft for lacke of kyndely wytte</l>
      <l>
         <pb facs="4"/>And whan they be within this pryson strayte</l>
      <l>The gayler cometh and fast the dore dooth shytte</l>
      <l>whiche is ofyren stronge / and in a wayte</l>
      <l>Helyeth oft / for drede that thrugh desayte</l>
      <l>By nyght or day some sholde escape out</l>
      <l>Ryght besyly he pryeth all about</l>
   </lg>
   <lg>
      <l>He barreth dores / and maketh sure all the lockes</l>
      <l>The stronge boltes / the fettres and the chayne</l>
      <l>He sercheth well / the holes and the stockes</l>
      <l>That wo be they / that lyeth in the payne</l>
      <l>And out therof / they shall not go agayne</l>
      <l>But euer endure / in wepynge care and sorowe</l>
      <l>For good ne prayer / shall them neuer borowe</l>
   </lg>
   <lg>
      <l>And specyally men may call hym assoted</l>
      <l>Ferre frome reason / of wysdome desolate</l>
      <l>That thus his tyme mysse vsed hath and doted</l>
      <l>whan he had herde / suche prysoners but late</l>
      <l>wepynge waylynge / and with them selfe debate</l>
      <l>Lyenge in pryson / as he hath passed by</l>
      <l>And put hym selfe therin so folysshely</l>
   </lg>
   <lg>
      <l>This auctour sayth / by cause mankynde delyteth</l>
      <l>Alway to haue fraunchyse and lyberte</l>
      <l>without the whiche / nature of man dyspyteth</l>
      <l>Ryght thus in playne wordes speketh he</l>
      <l>That many lordes grete / the whiche haue be</l>
      <l>And lord shyppes haue be loste and ouerthrowe</l>
      <l>For takynge fredomes frome theyr subgets lowe</l>
   </lg>
   <lg>
      <l>He she weth eke in maner semblable</l>
      <l>That grete cytees / with many an other toune</l>
      <l>And comyn people of mynde vnreasonable</l>
      <l>
         <pb facs="5"/>Haue ben dystroyed / and sodaynly cast doune</l>
      <l>Agaynst theyr prynces / takynge opynyon</l>
      <l>Desyrynge fredomes / mo than here tofore</l>
      <l>Theyr elders had / and thus they haue be lore</l>
   </lg>
   <lg>
      <l>By reason wherof / batayles grete and werre</l>
      <l>Haue ben / and many folkes also slayue</l>
      <l>Syth Ihesus deyed / was neuer thynge bought derre</l>
      <l>Whan poore subgettes on foly wyll pretayne</l>
      <l>Agaynst theyr prynce / or elles theyr souerayne</l>
      <l>To moue maters / not beynge obedynge</l>
      <l>Suche by the lawe ben execute and shent</l>
   </lg>
   <lg>
      <l>Somtyme the noble realme and men of Fraunce</l>
      <l>Exempte were / and vtterly made fre</l>
      <l>By theyr grete / prowes and valyaunce</l>
      <l>Of the emperours / of Rome the cyte</l>
      <l>As of trybutes / for whiche batayles haue be</l>
      <l>Betwene them / and the Romayns longe ago</l>
      <l>In whiche dayes I fynde it happed so</l>
   </lg>
   <lg>
      <l>Upon a tyme / for cause that they ne were</l>
      <l>Of fraunce in puyssaunce / able to withstonde</l>
      <l>The grete army and the myghty powere</l>
      <l>Of an emperour entred in theyr londe</l>
      <l>But for as moche / as they ne wolde be bonde</l>
      <l>Them were leuer go from that regyon</l>
      <l>Than to remayne vnder subgeccyon</l>
   </lg>
   <lg>
      <l>Seruynge this emperour / and trybute pay</l>
      <l>So of hygh courage / and theyr grete nobles</l>
      <l>All sodaynly / these nobles wente away</l>
      <l>Conquerynge coūtrees / suche was theyr worthynes</l>
      <l>
         <pb facs="5"/>And afterwarde retorned neuertheles</l>
      <l>Home to theyr lande / in grete prosperyre</l>
      <l>Whiche they tyll now haue holde in lyberte</l>
   </lg>
   <lg>
      <l>Unto theyr owne vse / prouffyte and auayle</l>
      <l>Wherfore folkes of many a nacyon</l>
      <l>Lyuynge in seruage / constreyned with trauayle</l>
      <l>Desyred to haue theyr habytacyon</l>
      <l>In fraunce / and there vnder domynacyon</l>
      <l>To lyue in wele / lyberte / and rest</l>
      <l>Wherby it grewe / somtyme the noblest</l>
   </lg>
   <lg>
      <l>Realme of the worlde / that knowen were or founde.</l>
      <l>Moost fayre in buyldynge / and inhabyte best</l>
      <l>The whiche in treasure / and scyence dyde habounde</l>
      <l>Then for asmoche / as they be fre at leest</l>
      <l>Prudent in fayth / in lyuynge holyest</l>
      <l>They sholde theyr subgets / in fraūchyse kepe &amp; vse</l>
      <l>After theyr lawe / and neuer to refuse</l>
   </lg>
   <lg>
      <l>Ageynst all trouthe / and inconuenyent</l>
      <l>It is certayne / and nothynge charytable</l>
      <l>God knoweth well / the lorde omnypotent</l>
      <l>A man to haue / a custome reasonable</l>
      <l>Onely for hym selfe / ryght prouffytable</l>
      <l>And for his neyghboure / vse it otherwyse</l>
      <l>Suche vsage sholde / all well dysposed men dyspyse</l>
   </lg>
   <lg>
      <l>Herofit groweth that lyberte is lost</l>
      <l>In people voyde / of reason and scyence</l>
      <l>And thus vyces and synnes reygneth most</l>
      <l>Some gyue to vertues lytell reuerence</l>
      <l>Wherin to god / do they ryght grete offence</l>
      <l>
         <pb facs="6"/>The comyn wele / in generalyte</l>
      <l>All men sholde loue of perfyte charyte</l>
   </lg>
   <lg>
      <l>Why it is thus / a man may reason make</l>
      <l>Who loueth not his wele pertyculerly</l>
      <l>Hath but a lytell wytte I vndertake</l>
      <l>Whan he may haue a prouffyte syngulerly</l>
      <l>Hurtynge none other creature therby</l>
      <l>And wyll not helpe hym selfe whan he so may</l>
      <l>But wylfully dooth cast his grace away</l>
   </lg>
   <lg>
      <l>A fole is he / that wyttynge wyll go</l>
      <l>Into a caue / a dyche / or elles a pytte</l>
      <l>Whiche is aboue / bothe narowe and strayte also</l>
      <l>And all within / full wyde and depe is it</l>
      <l>So that whan he therin / is fall and shytte</l>
      <l>Out may he not / for there he must abyde</l>
      <l>As wylde bestes do in forestes syde</l>
   </lg>
   <lg>
      <l>Trapped and taken / ryght so this crature</l>
      <l>In lyke wyse / thrugh his owne neclygence</l>
      <l>Is in the dyche / where as he must endure</l>
      <l>Lyke as these bestes / whiche gladly wolde go thens</l>
      <l>Sekynge the wayes with all theyr delygence</l>
      <l>Out to auoyde / but so it wyll not be</l>
      <l>Tyme is not then / forth of the dyche to fle</l>
   </lg>
   <lg>
      <l>Thus one may say / and therupon conclude</l>
      <l>By suche as in to maryage be brought</l>
      <l>And herupon to make a symylytude</l>
      <l>Unto the fysshe whiche hath his pasture sought</l>
      <l>And in a lepe / that is oft wygges wrought</l>
      <l>Is take / and out can not escape net wynne</l>
      <l>
         <pb facs="6"/>But euer dwell / and tary styll therinne</l>
   </lg>
   <lg>
      <l>The fysshe that swymmeth in the ryuer clere</l>
      <l>As it shall fall hym ofte by aduenture</l>
      <l>To rayle aboute / in places here and there</l>
      <l>Fyndeth this lepe / the whiche withoute mesure</l>
      <l>Beholdeth he with all his besy cure</l>
      <l>And he therin / the fysshes and the bayte</l>
      <l>Dooth se / supposynge well in his consayte</l>
   </lg>
   <lg>
      <l>They be in Ioye and pleasure at theyr lust</l>
      <l>And all aboute the lepe he gooth rounde</l>
      <l>With grete desyre / hauynge a veray trust</l>
      <l>To come to them / and whan that he hath founde</l>
      <l>The entre / in he gooth gladde and Iocounde</l>
      <l>And to the shynynge bayte / he hyeth faste</l>
      <l>Wherof anone / he taketh his repaste</l>
   </lg>
   <lg>
      <l>To go agayne / he thynketh but a Iape</l>
      <l>For the of the lepe / assaynge besyly</l>
      <l>A way to fynde / how he therout may scape</l>
      <l>And thens departe / to other company</l>
      <l>He boreth with his byll all hastely</l>
      <l>His besynes / and laboure is in waste</l>
      <l>Abyde a whyle / he shall for all his haste</l>
   </lg>
   <lg>
      <l>Therin to dwell in wo and heuynes</l>
      <l>And where as he hath demed certaynly</l>
      <l>Afore to haue had Ioye / and lustynes</l>
      <l>There shall he passe his tyme ryght heuely</l>
      <l>By men it falleth thus moost comenly</l>
      <l>That put them in to maryage all day</l>
      <l>Experyence wyll wytnesse as I say</l>
   </lg>
   <lg>
      <pb facs="7"/>
      <l>Though it so be / that folkes se before</l>
      <l>These wedded men / within the lepe enclosed</l>
      <l>In poynt to droune &amp; drenche / yet not therfore</l>
      <l>Wyll they forbere / ne tyll they be innosed</l>
      <l>As houndes be of bones / it is supposed</l>
      <l>There is not one / by other can be ware</l>
      <l>Tyll they be take / and holden in the snare</l>
   </lg>
   <lg>
      <l>Thus what by foly / fortune or destene</l>
      <l>A man may se the people euery day</l>
      <l>Demeane themselfe / forsakynge lyberte</l>
      <l>And shortely after that / repenteth they</l>
      <l>Desyrynge it to haue / but they ne may</l>
      <l>At ony tyme / vnto suche grace attayne</l>
      <l>And all to late / for them is to complayne</l>
   </lg>
   <lg>
      <l>Moche more herof / myn auctoure dooth declare</l>
      <l>In his prologue / or that he wyll begyn</l>
      <l>To she we these .xv. Ioyes / but I must spare</l>
      <l>By losse of tyme / there is nothynge to wynne</l>
      <l>But pouerte / vnthryftynes / and synne</l>
      <l>Wherfore in wordes rude to make an ende</l>
      <l>And of these Ioyes to wryte now I entende</l>
   </lg>
   <lg>
      <l>Some men do call these Ioyes sorowes grete</l>
      <l>But yet they take them well in pacyence</l>
      <l>For of necessyte they must forgete</l>
      <l>The care / trouble / sorowe / payne and offence</l>
      <l>The whiche they suffre at the reuerence</l>
      <l>Of theyr wyues / whiche they may not forsake</l>
      <l>And though they oft / mysse vse theyr eloquence</l>
      <l>Lytell regarde therto a man sholde take</l>
      <pb facs="7"/>
   </lg>
   <trailer>¶Here endeth the proheme of the auctour.</trailer>
</div>
        </body>
  </text>
</TEI>