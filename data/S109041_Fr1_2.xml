<TEI xmlns="http://www.tei-c.org/ns/1.0">
  <teiHeader>
     <fileDesc>
        
        <titleStmt>
           <title>REVERENDO ADMODUM
VIRO
BENJAMINO LANY
SS. Theologiae Professori,
Aulae Pembrochianae Custodi dignissimo,
ex suorum minimis
minimus
R. C.
custodiam coelestem
P.</title>
           </titleStmt>
        
        <editionStmt>
           <edition>
              <date>1634</date>
           </edition>
        </editionStmt>
        
        <publicationStmt>
           <publisher>To the Reader: The English Preface in Print, c. 1475-1640 / Early English Books Online Text Creation Partnership</publisher>
           <pubPlace>Geneva, Switzerland</pubPlace>
           <date when="2021">2021</date>
           
           <idno type="TTR">S109041_Fr1_2</idno>
           <idno type="DLPS">A19578</idno>
           <idno type="STC">6009</idno>
           <idno type="ESTC">S109041</idno>

           
        </publicationStmt>
        
        <sourceDesc>
           <biblStruct>
              <analytic>
                 <title>REVERENDO ADMODUM
VIRO
BENJAMINO LANY
SS. Theologiae Professori,
Aulae Pembrochianae Custodi dignissimo,
ex suorum minimis
minimus
R. C.
custodiam coelestem
P.</title>
                 </analytic>
              
              <monogr>
                 <title>Epigrammatum sacrorum liber</title>
                 <author>Crashaw, Richard</author>
                 <imprint>
                    <publisher>Cambridge University—Printers</publisher>
                    <pubPlace>Great Britain--England--Cambridge</pubPlace>
                    <date>1634</date>
                 </imprint>
                 <extent>16, 79, 1 page, 8°</extent>
                 
              </monogr>
           </biblStruct>
        </sourceDesc>
        
     </fileDesc>
     
     <profileDesc>
        <langUsage>
           <language ident="la">Latin</language>
        </langUsage>
        
        <textClass>
           <keywords scheme="TTR Div type Categories">
              <term>Dedications</term>
           </keywords>
           
           <keywords scheme="TTR">
              <term>N</term>
           </keywords>
           
           <keywords scheme="USTC Subject Classification">
           <term>Classical authors</term>
                </keywords>
           
           <keywords scheme="Farmer and Lesser Genres">
              <term/>
              <term/>
           </keywords>
        </textClass>
        
     </profileDesc>
  </teiHeader>
   
   
  <text>
     <body>
     <div type="dedication">
   <pb facs="2"/>
   <pb facs="2"/>
   <head>REVERENDO ADMODUM
VIRO
BENJAMINO LANY
SS. Theologiae Professori,
<hi>Aulae Pembrochianae</hi> Custodi dignissimo,
ex suorum minimis
minimus
<hi>R. C.</hi>
custodiam coelestem
P.</head>
   <p>
      <seg rend="decorInit">S</seg>Uus est &amp; florū fructus; quibus fruimur,
si non utiliùs, delicatiùs certé. Neque
etiam rarum est quòd ad spem veris, de
se per flores suos quasi pollicentis, adul<g ref="char:EOLhyphen"/>tioris
anni, ipsiús{que} adeò Autumni exigamus fidem.
Ignoscas igitur (vir colendissime) properanti sub
ora Apollinis sui, primaeq́ue adolescentiae lasciviâ
exultanti Musae. Tenerae aetatis flores adfert, non
fructus serae: quos quidem exigere ad seram illam
&amp; sobriam maturitatem, quam in fructibus expe<g ref="char:EOLhyphen"/>ctamus
meritò, durum fuerit; forsan &amp; ipsâ hac
praecoci importunitate suâ placituros magís: Tibi
praesertim quem paternus animus (quod fieri so<g ref="char:EOLhyphen"/>let)
intentum tenet omni suae-spei diluculo, quò
tibi de tuorum indole promittas aliquid. Ex more
etiam eorum, qui in praemium laboris sui pre<g ref="char:EOLhyphen"/>tiúmque
<pb facs="3"/>
patientiae festini, ex iis quae severunt
ipsi &amp; excoluerunt, quicquid est flosculi pro<g ref="char:EOLhyphen"/>minulum,
primâ quasi verecundiâ auras &amp; a<g ref="char:EOLhyphen"/>pertum
Jovem experientis arripiunt avidè, sa<g ref="char:EOLhyphen"/>porémque
illi non tam ex ipsius indole &amp; in<g ref="char:EOLhyphen"/>genio
quàm ex animi sui affectu, foventis in
eo curas suas &amp; spes, affingunt. Patere igitur
(reverende Custos) hanc tibi ex istiusmodi flo<g ref="char:EOLhyphen"/>ribus
corollam necti; convivalem veró: nec ali<g ref="char:EOLhyphen"/>ter
passuram Sydus illud oris tui auspicatissimum
nisi (quâ est etiam amoenitate) remissiore radio
cùm se reclinat, &amp; in tantum de se demit. Neque
sanè hoc scriptionis genere (modò partes suas satìs
praestiterit) quid esse potuit otio Theologico ac<g ref="char:EOLhyphen"/>commodatius,
quo nimirum res ipsa Theologica
Poëticâ amoenitate delinita majestatem suam ve<g ref="char:EOLhyphen"/>nustate
commendat. Hoc demum quicquid est,
amare tamen poteris; &amp; voles, scio: non ut ma<g ref="char:EOLhyphen"/>gnum
quid, non ut egregium, non ut te dignum
denique, sed ut tuum: tuum summo jure; utpote
quod è tua gleba, per tuum radium, in manum de<g ref="char:EOLhyphen"/>nique
tuam evocata fuerit. Quod restat hujus li<g ref="char:EOLhyphen"/>belli
fatis, exorandus es igitur (vir spectatissime)
ut quem sinu tam facili privatum excepisti, eum
jam ore magìs publico alloquentem te non asper<g ref="char:EOLhyphen"/>neris.
Stes illi in limine, non auspicium modò su<g ref="char:EOLhyphen"/>um,
sed &amp; argumentum. Enimvero Epigramma
sacrum tuus ille vultus vel est, vel quid sit docet;
ubi nimirum amabili diluitur severum, &amp; sanctum
<pb facs="3"/>
suavi demulcetur. Pronum me vides in negatam
mihi provinciam; laudum tuarum, intelligo: quas
mihi cùm modestia tua abstulerit, reliquum mihi
est necessariò ut sim brevis: imò verò longus nimi<g ref="char:EOLhyphen"/>úm;
utpote cui argumentum istud abscissum fue<g ref="char:EOLhyphen"/>rit,
in quo unicè poteram, &amp; sine taedio, prolixus
esse. Vale, virorum ornatissime, neque dedigne<g ref="char:EOLhyphen"/>ris
quòd colere audeam Genii tui serenitatem
supplex tam tenuis, &amp; (quoniam numen quo{que} hoc
de se non negat) amare etiam. Interim verò da
veniam Musae in tantum sibi non temperanti, quin
in hanc saltem laudis tuae partem, quae tibi ex re<g ref="char:EOLhyphen"/>bus
sacris apud nos ornatis meritissima est, istius<g ref="char:EOLhyphen"/>modi
carmine involare ausa sit, qualicunque,</p>
   <lg>
      <l>SAlve, alme custos Pierii gregis;</l>
      <l>Per quem erudito exhalat in otio;</l>
      <l>Seu frigus udi captet antri,</l>
      <l>Sive Jovem nìtidósque soles.</l>
   </lg>
   <lg>
      <l>Non ipse custos pulchrior invias</l>
      <l>Egit sub umbras Aemonios greges;</l>
      <l>Non ipse Apollo notus illis</l>
      <l>Lege suae meliore cannae.</l>
   </lg>
   <lg>
      <l>Tu si sereno des oculo frui;</l>
      <l>Sunt rura nobis, sunt juga, sunt aquae,</l>
      <l>Sunt plectra dulcium sororum;</l>
      <l>(Non alio mihi nota Phoebo)</l>
   </lg>
   <lg>
      <pb facs="4"/>
      <l>Te dante, castos composuit sinus;</l>
      <l>Te dante, mores sumpsit; &amp; in suo</l>
      <l>Videnda vultu, pulverémque</l>
      <l>Relligio cinerémque nescit.</l>
   </lg>
   <lg>
      <l>Stat cincta dignâ fronde decens caput:</l>
      <l>Suósque per te fassa palàm Deos,</l>
      <l>Comísque, Diva, vestibúsque</l>
      <l>Ingenium dedit ordinémque.</l>
   </lg>
   <lg>
      <l>Jámque ecce nobis amplior es modò</l>
      <l>Majórque cerni. Quale jubar tremit</l>
      <l>Sub os! verecundúsque quantâ</l>
      <l>Mole sui Genius laborat!</l>
   </lg>
   <lg>
      <l>Jam qui serenas it tibi per genas,</l>
      <l>Majore coelo Sydus habet suum;</l>
      <l>Majórque circum cuspidatae</l>
      <l>Ora comit tua flos diei.</l>
   </lg>
   <lg>
      <l>Stat causa. Nempe hanc ipse Deus, Deus,</l>
      <l>Hanc ara, per te pulchra, diem tibi</l>
      <l>Tuam refundit, obvióque</l>
      <l>It radio tibi se colenti.</l>
   </lg>
   <lg>
      <l>Ecce, ecce! sacro in limine, dum pio</l>
      <l>Multúmque prono poplite amas humum,</l>
      <l>Altaria annuunt ab alto;</l>
      <l>Et refluis tibi plaudit alis</l>
   </lg>
   <lg>
      <pb facs="4"/>
      <l>Pulchro incalescens officio, puer</l>
      <l>Quicunque crispo sydere crinium,</l>
      <l>Vultúque non fatente terram,</l>
      <l>Currit ibi roseus satelles.</l>
   </lg>
   <lg>
      <l>Et jure. Nam cùm fana tot inviis</l>
      <l>Moerent ruinis, ipsáque (ceu preces</l>
      <l>Manúsque, non decora supplex,</l>
      <l>Tendat) opem rogat, heu negatam!</l>
   </lg>
   <lg>
      <l>Tibi ipsa voti est ara sui rea.</l>
      <l>Et solvet. O quàm semper apud Deum</l>
      <l>Litabis illum, cujus arae</l>
      <l>Ipse preces priùs audiisti!</l>
   </lg>
</div>
        </body>
  </text>
</TEI>