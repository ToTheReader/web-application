<TEI xmlns="http://www.tei-c.org/ns/1.0">
  <teiHeader>
     <fileDesc>
        
        <titleStmt>
           <title>[Translator'S Prologue]</title>
           </titleStmt>
        
        <editionStmt>
           <edition>
              <date>1509</date>
           </edition>
        </editionStmt>
        
        <publicationStmt>
           <publisher>To the Reader: The English Preface in Print, c. 1475-1640 / Early English Books Online Text Creation Partnership</publisher>
           <pubPlace>Geneva, Switzerland</pubPlace>
           <date when="2021">2021</date>
           
           <idno type="TTR">S106294_Fr1_3</idno>
           <idno type="DLPS">A05124</idno>
           <idno type="STC">15258</idno>
           <idno type="ESTC">S106294</idno>

           
        </publicationStmt>
        
        <sourceDesc>
           <biblStruct>
              <analytic>
                 <title>[Translator'S Prologue]</title>
                 </analytic>
              
              <monogr>
                 <title>The fyftene joyes of maryage</title>
                 <author>La Sale, Antoine de</author>
                 <imprint>
                    <publisher>Worde, Wynkyn de</publisher>
                    <pubPlace>Great Britain--England--London</pubPlace>
                    <date>1509</date>
                 </imprint>
                 <extent>136+ pages, illustrations, 4°</extent>
                 
              </monogr>
           </biblStruct>
        </sourceDesc>
        
     </fileDesc>
     
     <profileDesc>
        <langUsage>
           <language ident="en">English</language>
        </langUsage>
        
        <textClass>
           <keywords scheme="TTR Div type Categories">
              <term>Prefaces &amp; Introductions</term>
           </keywords>
           
           <keywords scheme="TTR">
              <term>N</term>
           </keywords>
           
           <keywords scheme="USTC Subject Classification">
           <term>Marriage, the debate on women</term>
                </keywords>
           
           <keywords scheme="Farmer and Lesser Genres">
              <term/>
              <term/>
           </keywords>
        </textClass>
        
     </profileDesc>
  </teiHeader>
   
   
  <text>
     <body>
     <div type="translators_prologue">
   <pb facs="2"/>
   <lg>
      <l>SOmer passed / and wynter well begone</l>
      <l>The dayes shorte / the darke nyghtes longe</l>
      <l>Haue taken season / and brynghtnes of the sonne</l>
      <l>Is lytell sene / and small byrdes songe</l>
      <l>Seldon is herde / in feldes or wodes ronge</l>
      <l>All strength and ventue / of trees and herbes sote</l>
      <l>Dyscendynge be / from croppe in to the rote</l>
   </lg>
   <lg>
      <l>And euery creature by course of kynde</l>
      <l>For socoure draweth to that countre and place</l>
      <l>Where for a tyme / they may purchace and fynde</l>
      <l>Conforte and rest / abydynge after grace</l>
      <l>That clere Appolo with bryghtnes of his face</l>
      <l>Wyll sende / whan lusty ver shall come to towne</l>
      <l>And gyue the grounde / of grene a goodly gowne</l>
   </lg>
   <lg>
      <l>And Flora goddesse bothe of whyte and grene</l>
      <l>Her mantell large / ouer all the erthe shall sprede</l>
      <l>She wynge her selfe / apparayled lyke a quene</l>
      <l>As well in feldes / wodes / as in mede</l>
      <l>Hauynge so ryche a croune vpon her hede</l>
      <l>The whiche of foures / shall be so fayre and bryght</l>
      <l>That all the worlde / shall take therof a lyght</l>
   </lg>
   <lg>
      <l>So now it is / of late I was desyred</l>
      <l>Out of the frenche to drawe a lytell boke</l>
      <l>Of .xv. Ioyes / of whiche though I were hyred</l>
      <l>I can not tell / and yet I vndertoke</l>
      <l>This entrepryse / with a full pyteous loke</l>
      <l>Remembrynge well / the case that stode in</l>
      <l>Lyuynge in hope / this wynter to begyn</l>
   </lg>
   <lg>
      <l>Some Ioyes to fynde that be in maryage</l>
      <l>
         <pb facs="3"/>For in my youth / yet neuer acquayntaunce</l>
      <l>Had of them but now in myn olde aege</l>
      <l>I trust my selfe / to forther and auaunce</l>
      <l>If that in me / there lacke no suffysaunce</l>
      <l>whiche may dyspleasyr / clerely set a parte</l>
      <l>I wante but all / that longeth to that arte</l>
   </lg>
   <lg>
      <l>yet wyll I speke / though I may do no more</l>
      <l>Fully purposynge / in all these Ioyes to trete</l>
      <l>Accordynge to my purpose made to fore</l>
      <l>All be it so / I can not well forgete</l>
      <l>The payne / trauayle / besynes and hete</l>
      <l>That some men haue after they wedded be</l>
      <l>Because theyr wyues / want humylyte</l>
   </lg>
   <lg>
      <l>who shall I pray / to helpe me to endyte</l>
      <l>Cupyde or Uenus / whiche haue me in dysoayne</l>
      <l>And for my feblenes / in grete dyspyte</l>
      <l>For yeres passed / may not retorne agayne</l>
      <l>Now may I speke / and shewe in wordes playne</l>
      <l>whan youth is gone / and comen is stoupynge age</l>
      <l>Then worldly Ioyes / must go on pylgrymage</l>
   </lg>
   <lg>
      <l>If I sholde praye / vnto ymeneus</l>
      <l>The god of weddynge / to helpe me in this charge</l>
      <l>Then wyll he bydde me go to Morpleus</l>
      <l>The god of slepe / for he hath wayes large</l>
      <l>whiche with his rodde of leed dooth stere his barge</l>
      <l>To brynge for the age / vnto his slepy caue</l>
      <l>Pray hym of rest / and nothynge elles craue</l>
   </lg>
   <lg>
      <l>I knowe ryght well / it is but vanyte</l>
      <l>All worldly Ioye / medled with bytternes</l>
      <l>
         <pb facs="3"/>Therfore these fayned goddes I lete them be</l>
      <l>And me betake to god / whose stedfastnes</l>
      <l>May neuer fayle / neyther his sothfastnes</l>
      <l>Besechynge hym / that for his moders sake</l>
      <l>He wyll me teche his lytell boke to make</l>
   </lg>
   <lg>
      <l>And with good wyll I shall me soone apply</l>
      <l>This treatyse out of frenche to translate</l>
      <l>Of .xv. Ioyes / and yf I myght therby</l>
      <l>Purchace but one / my selfe though it be late</l>
      <l>I wolde be gladde / for olde paynes I hate</l>
      <l>Trustȳge to Ioye / now somwhat in myn aege</l>
      <l>As dooth a byrde that syngeth in a cage</l>
   </lg>
   <lg>
      <l>Now to theffecte of this translacyon</l>
      <l>with grete desyre shortly well I procede</l>
      <l>But speke I must / by protestacyon</l>
      <l>Touchynge this mater / or elles gode forbede</l>
      <l>whome I beseche lowely to be my spede</l>
      <l>Praynge also / eche other maner wyght</l>
      <l>Take no dyspleasure with my wordes lyght</l>
   </lg>
   <trailer>Here endeth the prologue of the translatoure.</trailer>
</div>
        </body>
  </text>
</TEI>