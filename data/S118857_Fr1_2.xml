<TEI xmlns="http://www.tei-c.org/ns/1.0">
  <teiHeader>
     <fileDesc>
        
        <titleStmt>
           <title>THE PREFACE.</title>
           </titleStmt>
        
        <editionStmt>
           <edition>
              <date>1596</date>
           </edition>
        </editionStmt>
        
        <publicationStmt>
           <publisher>To the Reader: The English Preface in Print, c. 1475-1640 / Early English Books Online Text Creation Partnership</publisher>
           <pubPlace>Geneva, Switzerland</pubPlace>
           <date when="2021">2021</date>
           
           <idno type="TTR">S118857_Fr1_2</idno>
           <idno type="DLPS">A17263</idno>
           <idno type="STC">4105</idno>
           <idno type="ESTC">S118857</idno>

           
        </publicationStmt>
        
        <sourceDesc>
           <biblStruct>
              <analytic>
                 <title>THE PREFACE.</title>
                 </analytic>
              
              <monogr>
                 <title>To the richt high, Lodvvik Duke of Lenox ... J. Burel, wisheth lang life</title>
                 <author>Burel, John</author>
                 <imprint>
                    <publisher>Waldegrave (Walgrave), Robert</publisher>
                    <pubPlace>Great Britain--Scotland--Edinburgh</pubPlace>
                    <date>1596</date>
                 </imprint>
                 <extent>126+ pages, 4°</extent>
                 
              </monogr>
           </biblStruct>
        </sourceDesc>
        
     </fileDesc>
     
     <profileDesc>
        <langUsage>
           <language ident="en">English</language>
        </langUsage>
        
        <textClass>
           <keywords scheme="TTR Div type Categories">
              <term>Prefaces &amp; Introductions</term>
           </keywords>
           
           <keywords scheme="TTR">
              <term>N</term>
           </keywords>
           
           <keywords scheme="USTC Subject Classification">
           <term>Poetry</term>
                </keywords>
           
           <keywords scheme="Farmer and Lesser Genres">
              <term/>
              <term/>
           </keywords>
        </textClass>
        
     </profileDesc>
  </teiHeader>
   
   
  <text>
     <body>
     <div type="preface">
   <pb facs="2"/>
   <head>THE PREFACE.</head>
   <lg>
      <l>IT come not only of my awin consait,</l>
      <l>In Inglish toung, this story to translait.</l>
      <l>Nor zit it was my selfe that did deuyse,</l>
      <l>For till attempt so peirt an enterpyse.</l>
      <l>Lat him that bad me, beir the haill rebuke,</l>
      <l>And me excuse, the enterpryse that tuke.</l>
      <l>Requeistit be ane Scollar as I say,</l>
      <l>I wes eschamed, his sute to dissobay.</l>
      <l>Not for na lairning quhilk he saw in me,</l>
      <l>Bot done expres, to proue my poetrie:</l>
      <l>Quhairin I grant, in coulers and degreis,</l>
      <l>Ar mone faults and gret absurdities.</l>
      <l>Howbeid so be my author hes na blame,</l>
      <l>Bot it is I, that dois resaue the schame.</l>
      <l>Yet haue I done, the thing that lyis in me,</l>
      <l>To keipe the coulour of his propertie.</l>
      <l>I can not tell, how thay the authour call,</l>
      <l>Quho of this buk, wes first originall.</l>
      <l>Na dout, bot it hes bene composd by Clarks,</l>
      <l>Els recollectit out of OVIDS warks.</l>
      <l>Mone thair be that dois this mening moue,</l>
      <l>Becaus this laureat Poet, wryts of loue.</l>
      <l>Quha euer it be, that hes the author bene,</l>
      <l>He hes na schame, the wark may weil be sene.</l>
      <l>Sumtyme it is als necessair as meit,</l>
      <l>To haue consaits to recreat the spreit.</l>
      <l>The Poet heir implois his hail pretence,</l>
      <l>To myrrie mowis, not tending to small sence,</l>
      <l>Quhairin thou planely, may persaue and see,</l>
      <l>As in ane specular before thine eie.</l>
      <l>Quhat skaith acurs ill company to hant,</l>
      <l>As GALATHEA dois confes and grant.</l>
      <l>Cursing the day of hir natiuitie,</l>
      <l>That sche had hantit in sic companie.</l>
      <l>Namely of ANVS, quho did her bechok,</l>
      <l>And brocht her blindlings, on this schameful blok.</l>
      <l>As efterward intill effect sche fand,</l>
      <l>Quhilk till all maids, may for example stand.</l>
      <l>
         <pb facs="3"/>Sic peruers company, for till forbeir,</l>
      <l>And to thair▪ counsall not to len thair eir.</l>
      <l>Be PAMPHILVS, he likwais dois present,</l>
      <l>The crukit cours, and fleschly full intent.</l>
      <l>And heir be VENVS, is demonstrat to,</l>
      <l>The fleschlie cours, quhilk nature bids vs do.</l>
      <l>Thairfore tak tent this mater to remeid,</l>
      <l>The peth of lufe is parralus indeid.</l>
      <l>And as the Poet in sum pairts dois say,</l>
      <l>Lufe is baith frost and snaw, in mids of May.</l>
      <l>It is a thing mens sensis for to moue,</l>
      <l>To enter in the laborinth of loue.</l>
      <l>Thairfore bewar with sicklik things to mell,</l>
      <l>Vnles thairin ye intricat your sell.</l>
      <l>The subtill schafts of CVPID ar maist kene,</l>
      <l>For be his counsall fail, hes blindit bene.</l>
      <l>Sum Poets pens of VENVS majestie,</l>
      <l>And cals hir medcin, of Malancolie.</l>
      <l>At the first face thocht it be sweit but dout,</l>
      <l>Into the end it bitternes brings out.</l>
      <l>It is worse then, ane laborynth I thinke,</l>
      <l>To fall in such a perrilous precinct.</l>
      <l>I think it not convenient for the cace,</l>
      <l>For to deduce exampils in this place.</l>
      <l>Sen I haue thame discriuid maist copiuslie,</l>
      <l>As into my adition ye sall sec.</l>
      <l>Quhairin, I say men may thame selfs resolue,</l>
      <l>This lytill volume, gif thay wald reuolue.</l>
      <l>Quhairby I think the reder sall get gane,</l>
      <l>And I sall not repent me of my pane.</l>
      <l>Out of zour breists dame VENVS pangs expel</l>
      <l>And se sche not insinuat hir sell.</l>
      <l>That is als mutch, as gif thou wald requier,</l>
      <l>To tak fat oyle for quenching of the fier.</l>
      <l>Ouer gret resort, sum time ingenders wo,</l>
      <l>With VENVS court, quho chancis for to go.</l>
      <l>For wantoun lukis, the messengers of loue,</l>
      <l>Temps mone men &amp; maks thair harts to moue.</l>
      <l>
         <pb facs="3"/>Thocht femenin be fragrant and formose,</l>
      <l>Sum Poets be compairs thame to the rose.</l>
      <l>Thocht it be rid, and fellun fair of hew,</l>
      <l>Zit in the stalke, scharp pyks it hes anew.</l>
      <l>Thocht thay aboue be beutifull and fair,</l>
      <l>Perhaps beneth thair pyks may pik the fair.</l>
      <l>That this is trew, experience plain dois proue</l>
      <l>Quhair men I mene lyis in licencius loue.</l>
      <l>To mak remeid, and set thy mynd at eis,</l>
      <l>And for to suffocat thir flams that fleis.</l>
      <l>Conjoine thy selfe, in honest marage band,</l>
      <l>Acording as the Lord hes geuin command.</l>
      <l>Suspend your frendlie censure in this cace,</l>
      <l>And lufinglie this lytill book imbrace.</l>
      <l>Seing it is the first and formest fruits</l>
      <l>Of my small gairding, full of widerit ruits.</l>
      <l>The first crop of the ground, is not so gud,</l>
      <l>As the second quhilk ye may conclud.</l>
      <l>Thairfore redarguat not my dull ingyne,</l>
      <l>Sen with gud will my cair I doe inclyne.</l>
      <l>This mater to make manifest to the,</l>
      <l>Quhilk to thy eir delectabill sall be.</l>
      <l>Not for na facond terms, quhilk thou sall fynd,</l>
      <l>Nather before, nor in the pairt behynd.</l>
      <l>I pride me mair, the truth for to repeit,</l>
      <l>Nor into rethorik flours to flow and fleit.</l>
      <l>Better with simplll wourds to keepe the way,</l>
      <l>Nor with trim termes, to er and go astray.</l>
      <l>Althoch that I wald from my mater flie,</l>
      <l>The warke in latin extant is to se.</l>
      <l>Quhilk may correct me, quhen I mak offence</l>
      <l>Quhairfore I am compeld, to keepe the sens.</l>
      <l>And imitat my author lyne be lyne,</l>
      <l>Quhilk maks my vers, so darkly for to schyne.</l>
      <l>Perchance gif I had pend at libertie,</l>
      <l>My vers had bene mair elegant and hie.</l>
      <l>Out of the way I haue not gretlie swernid,</l>
      <l>His method I so <gap reason="illegible" resp="#oxf" extent="2 letters">
            <desc>••</desc>
         </gap>w he ha<gap reason="illegible" resp="#oxf" extent="1 letter">
            <desc>•</desc>
         </gap>e obseruid.</l>
      <l>
         <pb facs="4"/>I haif omitit na thing be my brane,</l>
      <l>Bot rather amplifiet the mater plane.</l>
      <l>Esteme not that I of my selfe mak ruce,</l>
      <l>Bot in translation thair is sum abuce.</l>
      <l>Zit als subcinctlie, as I culd or micht,</l>
      <l>The sentence I haif prosecute aricht.</l>
      <l>And thocht my vers, be not poeticall,</l>
      <l>Nor sounding of the court rethoricall.</l>
      <l>Nor thocht I be not of Precoxel spreit,</l>
      <l>Nor into wit, ouer pregnant or pereit.</l>
      <l>Bot as ane scoller laikand lair and skill,</l>
      <l>I you beseik, to ponder my gud will.</l>
      <l>And luk not at my hands, quho this compils,</l>
      <l>For cureous frasis, or for ornat stils.</l>
      <l>Nor luk not, les thy selfe thou suld abuse,</l>
      <l>For polist terms, proceding from my muse.</l>
      <l>Vnles that my prolixnes suld you pane,</l>
      <l>Into reciting, one thing over agane.</l>
      <l>I will conclud and schortlie mak an end,</l>
      <l>Praying you not this warke to vilipend.</l>
      <l>Gif vertue be extold, or rusid I say,</l>
      <l>It flurish will, as flours in mids of May.</l>
      <l>Quhair be the contrair, vertew wants exces,</l>
      <l>It dois decay, and vtterlie decres.</l>
      <l>Euin so gif thou this wark disdainfull hauld,</l>
      <l>In time to come my courage will wax cauld.</l>
      <l>Bot thou esteming of my poesie,</l>
      <l>Farther to write it may incourage me.</l>
      <l>Quhilk vnto the mair comfort sal redound,</l>
      <l>And to the glore of God mair gretlie sound.</l>
   </lg>
   <epigraph>
      <q>BE HONOR I LEVE.</q>
   </epigraph>
</div>
        </body>
  </text>
</TEI>