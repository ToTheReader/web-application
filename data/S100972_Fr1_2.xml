<TEI xmlns="http://www.tei-c.org/ns/1.0">
  <teiHeader>
     <fileDesc>
        
        <titleStmt>
           <title>[Prologue]</title>
           </titleStmt>
        
        <editionStmt>
           <edition>
              <date>1499</date>
           </edition>
        </editionStmt>
        
        <publicationStmt>
           <publisher>To the Reader: The English Preface in Print, c. 1475-1640 / Early English Books Online Text Creation Partnership</publisher>
           <pubPlace>Geneva, Switzerland</pubPlace>
           <date when="2021">2021</date>
           
           <idno type="TTR">S100972_Fr1_2</idno>
           <idno type="DLPS">A12281</idno>
           <idno type="STC">22597</idno>
           <idno type="ESTC">S100972</idno>

           
        </publicationStmt>
        
        <sourceDesc>
           <biblStruct>
              <analytic>
                 <title>[Prologue]</title>
                 </analytic>
              
              <monogr>
                 <title>Here begynneth a lytell treatyse named the bowge of courte</title>
                 <author>Skelton, John</author>
                 <imprint>
                    <publisher>Worde, Wynkyn de</publisher>
                    <pubPlace/>
                    <date>1499</date>
                 </imprint>
                 <extent>24 pages, 4°</extent>
                 
              </monogr>
           </biblStruct>
        </sourceDesc>
        
     </fileDesc>
     
     <profileDesc>
        <langUsage>
           <language ident="en">English</language>
        </langUsage>
        
        <textClass>
           <keywords scheme="TTR Div type Categories">
              <term>Prefaces &amp; Introductions</term>
           </keywords>
           
           <keywords scheme="TTR">
              <term>N</term>
           </keywords>
           
           <keywords scheme="USTC Subject Classification">
           <term>Poetry</term>
                </keywords>
           
           <keywords scheme="Farmer and Lesser Genres">
              <term/>
              <term/>
           </keywords>
        </textClass>
        
     </profileDesc>
  </teiHeader>
   
   
  <text>
     <body>
     <div type="prologue">
   <pb facs="2"/>
   <pb facs="2"/>
   <lg>
      <l>IN Autumpne whan the sonne in vyrgyne</l>
      <l>By radyante hete enryped hath our corne</l>
      <l>Whan luna full of mutabylyte</l>
      <l>As Emperes the dyademe hath worne</l>
      <l>Of our pole artyke smylynge halfe in scorne</l>
      <l>At our foly and our vnstedfastnesse</l>
      <l>The tyme whan Mars to werre hym dyde dies</l>
   </lg>
   <lg>
      <l>I callynge to mynde the greate auctoryte</l>
      <l>Of poetes olde whyche full craftely</l>
      <l>Vnder as couerte termes as coude be</l>
      <l>Can touche a troughte and cloke it subtylly</l>
      <l>Wyth fresshe vtteraunce full sentencyously</l>
      <l>Dyuerse in style some spared not vyce to wrythe</l>
      <l>Some of mortalyte nobly dyde endyte</l>
   </lg>
   <lg>
      <l>Wherby I rede theyr renome and theyr fame</l>
      <l>Maye neuer dye bute euermore endure</l>
      <l>I was sore moued to a force the same</l>
      <l>But Ignoraunce full soone dyde me dysture</l>
      <l>And shewed that in this arte was not sure</l>
      <l>For to Illumyne she sayde I was to dulle</l>
      <l>Auysynge me my penne awaye to pulle</l>
   </lg>
   <lg>
      <l>And not to wrythe / for he so wyll atteyne</l>
      <l>Excedynge ferther than his connynge is</l>
      <l>His hede maye be harde but feble is his brayne</l>
      <l>Yet haue I knowen suche er this</l>
      <l>But of reproche surely he maye not mys</l>
      <l>
         <pb facs="3"/>That clymmeth hyer than he may fotynge haue</l>
      <l>What and he slyde downe who shall hym saue</l>
   </lg>
   <lg>
      <l>Thus vp &amp; down my mynde was drawen &amp; cast</l>
      <l>That I ne wyste what to do was beste</l>
      <l>Soo sore enwered that I was at the laste</l>
      <l>Enforsed to slepe and for to take some reste</l>
      <l>And to lye downe as soone as I my dreste</l>
      <l>At harwyche porte slumbrynge as I laye</l>
      <l>In myne hostes house called powers keye</l>
   </lg>
   <lg>
      <l>Me thoughte I sawe a shyppe goodly of sayle</l>
      <l>Come saylynge forth in to that hauen brood</l>
      <l>Her takelynge ryche and of hye apparayle</l>
      <l>She kyste an anker and there she laye at rode</l>
      <l>Marchaūtes her borded to see what she had lode</l>
      <l>There in they founde Royall marchaundyse</l>
      <l>Fraghted with plesure of what ye con<gap reason="illegible" extent="1 letter">
            <desc>•</desc>
         </gap>e deuyse</l>
   </lg>
   <lg>
      <l>But than I thoughte I wolde not dwell behynde</l>
      <l>Amonge all other I put my selfe in prece</l>
      <l>Than there coude I none aquentaunce fynde</l>
      <l>There was moche noyse anone one cryed cese</l>
      <l>Sharpely cōmaundynge eche man holde hys pece</l>
      <l>Maysters he sayde the shyp that ye here see</l>
      <l>The bowge of courte it hyghte for cert<gap reason="illegible" extent="1 letter">
            <desc>•</desc>
         </gap>ynet</l>
   </lg>
   <lg>
      <l>The awnner therof is lady of estate</l>
      <l>Whoos name to tell is dame saunce pere</l>
      <l>
         <pb facs="3"/>Here marchaundyse is ryche and fortunate</l>
      <l>But who wyll haue it muste paye therfore dere</l>
      <l>This Royall chaffre that is shypped here</l>
      <l>Is called fauore to stonde in her good grace</l>
      <l>Than sholde ye see there pressynge in a pace</l>
   </lg>
   <lg>
      <l>Of one and other that wolde this lady see</l>
      <l>Whiche sat behynde a tranes of sylke fyne</l>
      <l>Of golde of tessew the fynest that myghte be</l>
      <l>In a trone whiche fer clerer dyde shyne</l>
      <l>Than Phebus in his spere celestyne</l>
      <l>Whoos beaute honoure goodly porte</l>
      <l>I haue to lytyll connynge to reporte</l>
   </lg>
   <lg>
      <l>But of eche thynge there as I toke hede</l>
      <l>Amonge all other was wrytten in her trone</l>
      <l>In golde letters this worde whiche I dyde rede</l>
      <l>Garder le fortune que est mauelz et bone</l>
      <l>And as I stode redynge this verse my selfe allone</l>
      <l>Her chyef gentylwoman daunger by her name</l>
      <l>Gaue me ataunte and sayde I was to blame</l>
   </lg>
   <lg>
      <l>To be so perte to prese so proudly vppe</l>
      <l>She sayde she trowed that I eten sause</l>
      <l>She asked yf euer I dranke of saucys cuppe</l>
      <l>And I than softly answered to that clause</l>
      <l>That so to saye. I had gyuen her no cause</l>
      <l>Than asked she me Syr so god the spede</l>
      <l>What is thy name and I sayde it was drede</l>
   </lg>
   <lg>
      <pb facs="4"/>
      <l>What mouyd the quod she hydder to come</l>
      <l>Forloth quod I to bye some of youre ware</l>
      <l>And with that worde on me she gaue a glome</l>
      <l>With browes bente and gan on me to stare</l>
      <l>Full daynnously and fro me she dyde fare</l>
      <l>Leuynge me stondynge as a mased man</l>
      <l>To whome there came an other gentylwoman</l>
   </lg>
   <lg>
      <l>Desyre her name was and so she me tolde</l>
      <l>Sayenge to me broder be of good chere</l>
      <l>Abasshe you not but hardely be bolde</l>
      <l>Auaunce your selfe to aproche and come nere</l>
      <l>What though our chaffer be neuer so dere</l>
      <l>Yet I auyse you to speke for ony drede</l>
      <l>Who spareth to speke in fayth he spareth to spede</l>
   </lg>
   <lg>
      <l>maystres quod I. I haue none aquentaunce</l>
      <l>That wyll for me be medyatoure and mene</l>
      <l>And this an other I haue but smale substaunce</l>
      <l>Pece quod Desyre ye speke not worth a bene</l>
      <l>Yf ye haue not in fayth I wyll you lene</l>
      <l>A precyous Iewell no rycher in this londe</l>
      <l>Bone auenture haue here now in your honde</l>
   </lg>
   <lg>
      <l>Shyfte now therwith let see as ye can</l>
      <l>In bowge of courte cheuysaunce to make</l>
      <l>For I dare saye that there nys erthly man</l>
      <l>But an he can bone auenture take</l>
      <l>There can no fauour nor frendshyp hym forsake</l>
      <l>
         <pb facs="4"/>Bone auenture may brynge you in suche case</l>
      <l>That ye shall stonde in fauoure and in grace</l>
   </lg>
   <lg>
      <l>But of one thynge I werne you er I goo</l>
      <l>She that styreth the shyp make her your frende</l>
      <l>Maystres quod I. I praye you tell me why soo</l>
      <l>And how I maye that waye &amp; meanes fynde</l>
      <l>Forsothe quod she how euer blowe the wynde</l>
      <l>Fortune gydeth and ruleth all oure shyppe</l>
      <l>Whome she hateth shall ouer the see boorde skyp</l>
   </lg>
   <lg>
      <l>Whome she loueth of all plesyre is ryche</l>
      <l>Whyles she laughed and hath luste for to playe</l>
      <l>Whome she hateh she casteth in the dyche</l>
      <l>For whan she fron̄eth she thȳketh to make a fray</l>
      <l>She cherysshed him and hym she casseth a waye</l>
      <l>Alas quod I how myghte I haue her sure</l>
      <l>In fayth quod she by bone auenture</l>
   </lg>
   <lg>
      <l>Thus in a rowe of martchauntes a grete route</l>
      <l>Suwed to fortune that she wold be theyre frynde</l>
      <l>They thronge in fast and flocked her aboute</l>
      <l>And I with them prayed her to haue in mynde</l>
      <l>She promysed to vs all she wolde be kynde</l>
      <l>Of bowge of court she asketh what we wold haue</l>
      <l>And we asked fauoure / and fauour she vs gaue</l>
      <trailer>¶Thus endeth the prologue. And begynneth the bowge of Courte breuely compyled.</trailer>
   </lg>
</div>
        </body>
  </text>
</TEI>